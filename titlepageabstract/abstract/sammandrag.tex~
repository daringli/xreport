Denna tes beskriver Monte-Carlo simuleringar av \emph{S393}-experimentet utfört på \emph{GSI Helmholtz Centre for Heavy Ion Research} med en stråle av lätta exotiska nuklider, utnyttjande simulerings-mjukvaran \prgname{Geant4} genom wrapper-programmet \prgname{ggland}. Fokus ligger på fragmentarmen hos detektoruppställningen i \emph{Cave C} och förmågan hos mjukvaran \prgname{Ralf's tracker} att spåra och identifiera simulerade joner.

Två separata fall har undersökts. Det första av dessa är trackerns förmåga att identifiera partiklar utskjutna framåt längs strålaxeln då den matas med felaktig information om ALADiNs (A LArge DIpole magNet) magnetfält. Det andra fallet är trackerns förmåga att identifiera partiklar som skjutits ut med en vinkel $\alpha$ från strålaxeln. Simuleringarna utfördes med enskilda, neutronrika $4\le Z \le 9$ nuklider med en magnetisk rigiditet på \unit[8.8]{Tm}, avfyrade från strålmålets position. Med denna magnetiska rigiditet böjdes jonerna av längs med fragmentarmen, med en avböjningsvinkel på $15^{\circ}$.

Resultaten är att trackern, kalibrerad för fragment enligt en föreskriven rutin\footref{foot:calibinstruct}, kan korrigera för ett felaktigt magnetfält genom att effektivt rotera fragmentarmen för de fallen som simulerats. De resulterande felen är små nog att inte påverka identifieringen av den avfyrade jonen. Trackern identifierar även stora delar av partiklar avfyrade med en vinkel $\alpha$, såvida alla detektorer träffas. Storleken på GFI:erna (Gro\ss{}er FIber detektor) fanns vara den första begränsande faktorn för att detektera partiklar med $\alpha\gtrsim 2.5^{\circ}$, men oidentifierade icke-geometriska effekter får vissa partiklar att missa TFW:n (Time of Flight Wall) vid ungefär samma vinkel.

Utöver detta presenteras, i appendix, geometri för detektorer definerade i \prgname{ggland} samt med algebraiska approximationer för att, i simuleringar, välja ett lämpligt $b\rho$ för en given ALADiN ström och för att avgöra laddningen hos partiklar, givet energidepositioner i TFW:n. 

